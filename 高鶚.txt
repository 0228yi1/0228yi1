絲絲香篆濃於霧 織就綠陰紅雨 乳燕飛來傍蓮幕 楊花欲雪 梨雲如夢 又是清明暮 屏山遮斷相思路 子規啼到無聲處 鱗瞑羽迷誰與訴 好段東風 好輪明月 盡教封侯誤 日烘晴 風弄曉 芍藥荼醾 是處攖懷抱 倦枕深杯消不了 人惜殘春 我道春歸好 絮從拋 鶯任老 拼作無情 不為多情惱 日影漸斜人悄悄 憑暖欄桿 目斷遊絲裊 不見畹君三年矣 戊申秋雋 把晤燈前 渾疑夢幻 歸來欲作數語 輒怔忡而止 十月旬日 燈下獨酌 忍酸制此 不覆計工拙也 春夢年來慣 問卿卿 今宵可是 故人親見 試剪銀燈攜素手 細認梅花妝面 料此夕 羅浮非幻 一部相思難說起 盡低鬟 默坐空長嘆 追往事 寸腸斷 尊前強自柔情按 道從今 新歡有日 舊盟須踐 欲笑欲歌還欲哭 剛喜翻悲又怨 把未死 蠶絲牽戀 那更眼波留得往 一雙雙 淚滴珍珠串 愁萬斛 怎拋判 海棠何事忽摧隤 今日繁花為底開 應是北堂增壽考 一陽旋復占先梅 甘露灑瑤池 洗出新妝換舊姿 今日方教花並蒂 遲遲 終是蓮台大士慈 明月照相思 也得姮娥念我癡 同到花前攜手拜 孜孜 謝了楊枝謝桂枝 荀令衣香去尚留 明河長夜阻牽牛 便歸碧落天應老 僅隔紅月亦愁 萬里龍城追夢幻 千張鳳紙記綢繆 麻姑見慣滄桑景 不省人間有白頭